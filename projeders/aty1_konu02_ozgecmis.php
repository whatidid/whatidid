<!DOCTYPE html>
<html lang="en">
<head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, shrink-to-fit=no, initial-scale=1">
    <meta name="description" content="">
    <meta name="author" content="">
    <title>ATY-1 Konu-2</title>
</head>
<body>
<h1>Araştırma ve Tasarım Yöntemleri-1</h1>
<h2>2. Özgeçmiş Hazırlamak</h2> (Son düzenleme: <font color="red">2.11.2021</font>)<font size=4>
<p>Bir işe, lisansüstü eğitime ve bazen de staja başvururken özgeçmiş istenir. İyi bir özgeçmiş hazırlamak için faydalanabileceğiniz pek çok kaynak internette kolayca bulunabilir. Bu bilgileri ve örnekleri o kaynaklara havale edip burada sadece birkaç ilave not vererek bu konuyu geçeceğim. Önce çeşitli kaynaklardaki anlatımları, tavsiyeleri ve örnekleri arayıp bulup incelemenizi, sonra da aşağıya yazdığım ilave notları okumanızı öneriyorum. Ayrıca internette araştırdıklarınız arasında en beğendiğiniz,
<br>● Özgeçmiş hazırlama anlatımı linkini,
<br>● Özgeçmiş örnekleri linkini ve beğendiğiniz birkaç örneği
<br>indirip kaydediniz.</p>

<h3>İlave notlar:</h3>

<p><b>1)</b> Özgeçmişinizde mutlaka bulunması gereken hususlar:<br>
İsim, iletişim bilgileri, doğum tarihi, farklı ise uyruk, medeni hal (ve varsa çocuk durumu), üniversite veya liseden itibaren eğitim geçmişi, varsa yabancı dil seviyesi, varsa çalışma geçmişi (yeni mezunlar için staj da söylenebilir), varsa projeler, başvurulan pozisyon, başvurulan pozisyonla ilgili yetenekler ve varsa sertifikalar.</p>
<p><b>2)</b> Basit konularda (Word, Excel gibi) sertifika sunmak veya bildiğini söylemek, belki bazı kamu kurumlarında işe yarayabilir ama genellikle pek birşey bilmediğinizin göstergesidir.</p>
<p><b>3)</b> Sizin beğendiğiniz bir resim başkalarının gözünde, beğenmediğiniz bir resimden daha kötü olabilir. İnsanlar kendi resimlerine bakınca hemen kusur ararlar, halbuki başkaları bunları görmez. Bir yakınınızın fikrini alınız.</p>
<p><b>4)</b> Başvurulan pozisyon için olumlu olacağını düşündüğünüz özelliklerinizi fazla abartmadan ve yalana kaçmadan öne çıkarabilirsiniz.</p>
<p><b>5)</b> Özgeçmişe 1 dakikadan az bakılıp elenme ihtimalini düşünerek dikkat çekici tasarımlara yönelmek oldukça yaygınlaşmıştır. Ama dikkat çekmeyi de dozunda bırakmalısınız, fazlası itici bulunacaktır. Bu yüzden özgeçmişinizi, kusurlarınızı söyleyebilecek dostlarınıza gösterip eleştirilerini alınız.</p>
<p><b>6)</b> Referanslarınızın sizin hakkınızda söylediklerinden çok, kim oldukları, çevrede ne gibi izlenim bıraktıkları önemlidir. Genellikle referans isimlere sizi sormazlar, onaların nasıl kimseler olduklarına bakarlar. Eksi ile artının çarpımının eksi olduğunu unutmayınız. Kötü izlenim bırakmış olabilecek birisini sırf makam veya ünvanlı diye referans göstermeniz tavsiye edilmez.</p>
<p><b>7)</b> Her zaman hazırda bir özgeçmiş bulundurunuz. Durumunuzdaki her önemli değişiklikte bunu güncelleyiniz. Başvurduğunuz her pozisyon için özgeçmişinizde ayrıca ufak tefek düzenlemeler yapmanız gerekebilir. Son güncelleme tarihini de yazmanız iyi olur.</p>
<p><b>8)</b> Özgeçmiş, diploma ve kimlik gibi çok gizli olmayan bilgi ve belgelerinizin görüntülerini (tercihen pdf) internetten kolayca erişebileceğiniz bir ortamda saklamanız tavsiye edilir. Aniden gerektiğinde hemen erişebilmelisiniz. Hatta güveniyorsanız karşı tarafa verecek birer paylaşım linki hazır olsa iyi olur.</p>
</font>
</body>
</html>